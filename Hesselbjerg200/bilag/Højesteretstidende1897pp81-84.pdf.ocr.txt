18 11 Marts 1897.
Torsdagen den 11 Marts.
Nr. 13. Gaardmændene Niels Nielsen og Anders
Nielsen af Hesselbjerg (Hindenburg)
contra
Gaardmændene Peder Christiansen og Peder Larsen
af Bakkebjerg m. fl. (Overretssagfører Zeuthen),

betr. Retten til at tage og oplægge Tang paa nogle Strandlodder.

Kronborg vestre Birks ordinære Rets Dom af 17
Maj 1892: De Indstævnte, Gaardmændene Niels Nielsen, Niels
Hansen og Anders Nielsen, alle af Hesselbjerg, bør for Citan-
terne, Gaardmændene Peder Christiansen og Peder Larsen samt
Parcellist Jørgen Nielsen af Bakkebjerg og Gaardmændene Niels
Andersen af Kaalsbæk og Anders Nielsen af Unnerup deres Til-
tale i denne Sag fri at være. Processens Omkostninger ophæves.

Landsover- samt Hof- og Stadsrettens Dom af 13
August 1894: De Indstævnte, Gaardmændene Niels Nielsen,
Niels Hansen og Anders Nielsen, Alle af Hesselbjerg, bør En
for Alle og Alle for En til Citanterne, Gaardmændene Peder
Christiansen og Peder Larsen samt Parcellist Jørgen Nielsen,
Alle af Bakkebjerg, samt Gaardmændene Niels Andersen af
Kaalsbæk og Anders Nielsen af Unnerup betale 50 Kr. med
Renter heraf 5 pCt. p. a. fra den 15 Oktober 1890, til Betaling
sker. Sagens Omkostninger for begge Retter ophæves. Det
Idømte at udredes inden 15 Dage efter denne Doms lovlige For-
kyndelse under Adfærd efter Loven.

Høiesterets Dom.

Ifølge kongeligt Reskript af 30 Januar 1895 er Høieste-
ret bemyndiget til at tage denne Sag under Paakjendelse,
uanseet at dens Gjenstand ikke maatte befindes at udgjøre
summa appellabilis,

Foreløbig bemærkes, at den ene af de oprindelige Ind-
stævnte, Gaardmand Niels Hansen ikke har deltaget i Appel-
len af nærværende Sag.

Efter de foreliggende Oplysninger maa det antages, at
det ikke alene er Beboerne i Blidstrup og Vejby Sogne,
men ogsaa andre Omboende, der i en længere Aarrække
have benyttet Strandlodderne i førstnævnte Sogn til at ind-
samle og oplægge Tang. Selv om der nu overhovedet

11 Marts 1897. 19
kunde være Spørgsmaal om at vinde Alderstidshævd for
alle og enhver eller en ubestemt Kreds af Personer
som Beboerne af et eller flere Sogne paa en personel
Raadigheds Udøvelse over en eller flere faste Ejen-
domme, mangler i ethvert Fald iøvrigt Betingelserne for
at antage, at Alderstidshævd i nærværende Tilfælde er
vunden, i hvilken Henseende navnlig kan fremhæves, at
de paagjældende Strandlodders foranførte Benyttelse, som
tidligere ingen Ulemper kunde medføre for Ejerne og der-
hos var af ganske ubestemt Omfang, ikke kan antages
at være almindelig betragtet som en Udøvelse af en
Beboerne tilkommende Rettighed. Som Følge heraf, og da
der efter Proceduren ikke er Spørgsmaal om Erstatning
for det Tilfælde, at de Indstævnte findes uberettigede til
den omhandlede Benyttelse af Strandlodderne, ville Appel-
lanterne være at frifinde for de Indstævntes Tiltale.

Processens Omkostninger for alle Retter findes efter
Omstændighederne at kunne ophæves.

Thi kjendes for Ret:

Appellanterne Niels Nielsen og Anders Niel-
sen bør for de Indstævntes Tiltale i denne Sag
fri at være. Processens Omkostninger for alle
Retter ophæves. Til Justitskassen betale de Ind-
stævnte 10 Kroner.

Den indankede Doms Præmisser ere saalydende: Under An-
bringende af, at Citanterne, Gaardmændene Peder Christiansen
og Peder Larsen samt Parcellist Jørgen Nielsen, Alle af Bakke-
bjerg, samt Gaardmændene Niels Andersen af Kaalsbæk og An-
ders Nielsen af Unnerup efter gammel Sædvane blandt Beboerne
i Blidstrup og Vejby Sogne den 29 Januar 1890 paa Stranden
udfor Hesselbjerg i Blidstrup Sogn indbjergede og oplagde i
Bunker til Tørring og senere Afhentning ialt 50 Læs Tang, hvilken
Tang de Indstævnte, Gaardmændene Niels Nielsen, Niels Hansen
og Anders Nielsen, Alle af Hesselbjerg, den 31 Januar næstefter
retsstridig borttoge og tilegnede sig, paastode Citanterne efter er-
hvervet allerhøjeste Kumulationsbevilling af 4 Juli s. A. ifølge
deres endelige Paastand under nærværende i 1ste Instants ved
Kronborg vestre Birks Ret procederede Sag de Indstævnte til-
pligtede in solidum at betale til Citanterne Erstatning for be-

2

20 11 Marts 1897.

meldte Tang a 3 Kr. pr. Læs, altsaa 150 Kr., med Renter af
dette Beløb 5 pCt. p. a. fra Forligsklagens Dato den 15 Okto-
ber s. A., til Betaling sker, og Sagens Omkostninger skadesløst.
De Indstævnte paastode sig frifundne samt Citanterne tilpligtede
in solidum at betale Sagens Omkostninger til dem, og ved Un-
derrettens Dom blev denne Paastand tagen til Følge, dog at
Sagens Omkostninger ophævedes.

Denne Dom have Citanterne indanket her for Retten, hvor
de gjentage deres fornævnte Paastand og paastaa sig tillagt Ap-
pellens Omkostninger, medens de Indstævnte procedere til Un-
derretsdommens Stadfæstelse med Tillæg af Appellens Omkost-
ninger hos Citanterne in solidum.

Det er in confesso, at Citanterne paa den af dem angivne
Dag indbjergede og oplagde 50 Læs Tang, saaledes som af dem
anført, samt at de Indstævnte to Dage efter borttoge og tilegnede
sig den. De Indstævnte have ikke bestridt, at Beboerne i Blid-
strup og Vejby Sogne, til hvilke Beboere samtlige Citanter høre,
i mange Herrens Tider, i 100 Aar eller mere, have hentet bl. A.
Tang fra Stranden, men Tvisten drejer sig om, hvorvidt de om-
meldte Beboere, saaledes som af Citanterne hævdet, herved have
erhvervet en ved Alderstidshævd hjemlet Ret til fra Strandbred-
den udfor Hesselbjerg at indbjerge Tang og oplægge den i Bun-
ker til Tørring og senere Afhentning — saaledes som af Citan-
terne i nærværende Tilfælde gjort — paa nogen af Hesselbjerg
Strandlodder. Det fremgaar af Sagen, at disse Strandlodder ejes
dels af de Indstævnte, dels af en ikke indstævnt Trediemand, at
det var paa denne Trediemands Lod, at Tangen oplagdes, og at
Ejerne ved en thinglæst Deklaration af 11 Maj 1881 have er-
klæret, at forsaavidt der findes Tang, Vejmaterialier eller lignende
udfor Strandlodderne — eller som de i Deklarationen benævnes:
Sandlodderne — skal det uden Hensyn til, paa hvis Lod det
maatte træffe, være en fælles Ret for Ejerne at opkjøre og op-
lægge fornævnte Materialier og at bortvise Uvedkommende, der
tillade sig dersteds at kjøre eller at oplægge. De Indstævnte
have nu til Støtte for deres Paastand væsentlig gjort gjældende,
at der formentlig ikke kan være Tale om, at den af Citanterne
paaberaabte Alderstidshævd for Beboerne af Blidstrup og Vejby
Sogne er vunden, idet Tangbjergningen og Oplægningen af Strand-
lodsejerne altid kun har været indrømmet de Paagjældende som
en Villighed, og idet den ogsaa maa antages at være udøvet af
dem i Bevidstheden herom, ligesom en saadan Ret formentlig
ikke kan erhverves for et saa ubestemt Indbegreb af Individer
som Beboerne af de 2 her paagjældende Sogne, Blidstrup og
Vejby. De Indstævnte have endvidere paaberaabt sig til Støtte
for deres Paastand, at det formentlig ialfald ikke er godtgjort,
at fornævnte Beboere i Alderstid særlig have bjerget og oplagt
Tang paa Stranden udfor Hesselbjerg, hvilken Strand kun er en

11 Marts 1897. 21
ringe Del af hele Stranden i Blidstrup Sogn. Det findes imid-
lertid ved de under Sagen afgivne Vidneforklaringer tilstrækkelig
godtgjort, at Blidstrup og Vejby Sognes Beboere, saalangt den
menneskelige Erindring rækker, have kjørt ned til den til Blid-
strup Sogn hørende Strandbred ogsaa udfor Hesselbjerg og der
bjerget og oplagt Tang, og at dette altid har været betragtet som
en almindelig Ret for bemeldte Sognes Beboere, uden at de Ind-
stævnte have oplyst, at den er bleven udøvet i Henhold til med-
delt særlig Tilladelse fra de paagjældende Lodsejere. Herefter
maa den omstridte Tangbjergning ansees hjemlet for Citanterne
ved Alderstidshævd, idet der ikke kan gives de Indstævnte Med-
hold i, hvad de endelig have gjort gjældende, at Alderstidshævden
er afbrudt ved de af forskjellige Strandlodsejere i Blidstrup Sogn
i den senere Tid gjorte Skridt for at hindre oftnævnte, Beboeres
Tangbjergning. Der vil saaledes være at tilkjende Citanterne
Erstatning hos de Indstævnte in solidum for de 50 Læs Tang,
men da Citanterne ikke mod de Indstævntes Benægtelse af, at
Tangen pr. Læs havde en højere Værdi end 1 Kr., have godt-
gjort, at den var af højere Værdi, navnlig 3 Kr., vil der kun
kunne tilkjendes dem 50 Kr. med Renter som paastaaet. Over-
ensstemmende hermed vil den indankede Dom være at forandre.
Sagens Omkostninger for begge Retter ville efter Omstændighe-
derne være at ophæve. Stempelovertrædelse foreligger ikke her
for Retten.
